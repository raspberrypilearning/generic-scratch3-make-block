### Δημιουργία Εντολής

+ Κάνε κλικ στην καρτέλα **Οι Εντολές μου**, και μετά επίλεξε τη **Δημιουργία Εντολής**.

![Οι Εντολές μου](images/my-blocks-annotated.png)

+ Δώσε ένα όνομα στη νέα εντολή και, στη συνέχεια, κάνε κλικ στο **OK**.

![Δημιουργία νέας εντολής](images/block-create.png)

+ Θα δεις ένα νέο μπλοκ `ορισμός`. Βάλε κώδικα σε αυτό το μπλοκ.

![Ορισμός νέας εντολής](images/block-define.png)

+ Στη συνέχεια, μπορείς να χρησιμοποιείς το νέο σου μπλοκ όπως κάθε κανονικό μπλοκ.

![Χρήση νέας εντολής](images/block-use.png)

+ Ο κώδικας που θα βάλεις στο μπλοκ `ορισμός` εκτελείται όποτε χρησιμοποιείται το μπλοκ αυτό.

![Δοκιμή νέας εντολής](images/block-test.png)

### Δημιουργία Εντολής με παραμέτρους

+ Μπορείς επίσης να δημιουργήσεις εντολές που έχουν «κενά» πεδία για την προσθήκη δεδομένων. Αυτά τα «κενά» ονομάζονται «παράμετροι». Για να προσθέσεις παραμέτρους, δημιούργησε πρώτα μια νέα Εντολή και, στη συνέχεια, κάνε κλικ στις παρακάτω επιλογές για να επιλέξεις τον τύπο δεδομένων που θέλεις να προσθέσεις. Στη συνέχεια, δώσε στα δεδομένα σου ένα όνομα και κάνε κλικ στο **OK**.

![Δημιουργία νέας εντολής με παραμέτρους](images/parameter-create-annotated.png)

+ Θα δεις ένα νέο μπλοκ `ορισμός` ως συνήθως, το οποίο όμως περιέχει ένα «κενό» για τα δεδομένα που πρόσθεσες και στα οποία έδωσες ένα όνομα.

![Ορισμός νέας εντολής με παραμέτρους](images/parameter-define-annotated.png)

+ Στη συνέχεια, μπορείς να χρησιμοποιείς το νέο σου μπλοκ, συμπληρώνοντας δεδομένα στο κενό.

![Χρήση νέας εντολής με παραμέτρους](images/parameter-use.png)

+ Όπως και πριν, ο κώδικας που θα βάλεις στο μπλοκ `ορισμός` εκτελείται όποτε χρησιμοποιείται το μπλοκ αυτό.

![Δοκιμή νέας εντολής με παραμέτρους](images/parameter-test.png)